---
title: Menekültek elszállásolása és menedék keresése a Couchers.orggal
slug: hosting-refugees-and-finding-shelter-with-couchers-org-hu
date: 2022/03/13
author: Itsi
share_image: /app/web/public/img/blog/20220313_ukraine_hu.jpg
---

[English](/blog/2022/03/13/hosting-refugees-and-finding-shelter-with-couchers-org-en) – [Українська](/blog/2022/03/13/hosting-refugees-and-finding-shelter-with-couchers-org-uk) – [Polski](/blog/2022/03/13/hosting-refugees-and-finding-shelter-with-couchers-org-pl) – [Română](/blog/2022/03/13/hosting-refugees-and-finding-shelter-with-couchers-org-ro)

A jelen konfliktusban arra bátorítjuk a szomszédos országok jó szándékú lakóit, hogy nyújtsanak átmeneti szállást a menekülőknek és otthon nélkül maradottaknak. A Couchers.org egy nonprofit szervezet, amely hagyományosan abban közreműködik, hogy utazók ingyenesen szallhassanak meg magánemberek otthonában.

Most abban bízunk, hogy a Couchers.org a háború elől menekülők átmeneti szálláshoz juttatásában is segíthet.

**EZ EGY INGYENES SZOLGÁLTATÁS.**

Minden tagunkat e-mailben kértük, hogy nyújtson ideiglenes szállást a háború sújtotta térségből érkezőknek.

[További információk, hogy hogyan segíthetsz és adományozhatsz](https://how-to-help-ukraine-now.super.site/refuge-for-ukrainians)

[További információk menekülőknek](https://docs.google.com/document/u/1/d/1OlZIz-72A2xI2uUOFE07L5ObQGP4JDcXZ2vdIs2P9BQ/mobilebasic)

## Ha szállással tudsz segíteni

Kérjük [nyiss egy fiókot](https://couchers.org/signup) a Couchers.orgon. A hozzávetőleges lakhelyed megjelenik majd a térképen, hogy a rászorulók megtalálhassanak.  [A profilodba kiemelt helyre írd bele](https://couchers.org/profile/edit) a bemutatkozó "Who I am" fejezetbe, hogy szívesen fogadsz menekülőket az otthonodban. Minél alaposabban töltsd ki a profilod.

Automatikus e-mailt kapsz majd arról, ha valaki nálad szeretne megszállni. Az oldalunkon tudtok majd egyeztetni, vagy telefonszámot cserélni, hogy megbeszéljétek a részleteket.

A szállásért nem kérhetsz fizetséget. Aki így tesz, azt kizárjuk az oldalról.

## Ha menekülőként szállásra van szükséged

Kérjük nyiss egy fiókot, és a lehető legalaposabban töltsd ki a profilod. Kiemelten jelezd, hogy háborús zónából menekülsz, és segítséget kérsz.

Amint elkészült a fiókod, [itt találhatsz szállásadókat](https://couchers.org/search).

Arra sajnos nem tudunk garanciát vállalni, hogy mennyi időre juthatsz így szálláshoz. Egyesek talán csak néhány napra tudnak befogadni, mások talán sokkal hosszabb távra. Ezt neked kell megbeszélned azzal, akitől szállást kérsz.

Ha elakadnál, kérjük írj nekünk erre a címre: [support@couchers.org](mailto:support@couchers.org)

Minden jót kívánunk; reméljük, hogy biztonságban vagy és leszel. Tudd, hogy sokan vannak, akik segíteni szeretnének neked.

*Published on 2022/03/13.*
